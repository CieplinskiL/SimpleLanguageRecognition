Do szerokiej miski przesiej mąkę. Dodaj sól oraz olej np. rzepakowy. Olej z pestek winogron oraz inne oleje o delikatnym smaku również się sprawdzą. Wlej szklankę gorącej, przegotowanej wody (250 ml) i wyrabiaj chwilę ciasto - najlepiej ręcznie. Na początku, jeśli ciasto jest gorące, możesz je zamieszać łyżką.

Ciasto można też śmiało wyrabiać w maszynie np. w Thermomix. Ciasto powinno być miękkie, plastyczne i elastyczne. Kulę ciasta zawiń w folię i odłóż na 30 minut. Ciasto po leżakowaniu nie będzie się kurczyć podczas wałkowania.
Ciasto na pierogi, 2

Po tym czasie ciasto odwiń z folii i podziel na 3 części. Dwa kawałki odłóż na bok. Jeden kawałek rozwałkuj cienko na stolnicy. Wycinaj kółka. Każdą sztukę dodatkowo rozciągaj jeszcze w dłoniach. Na środek nakładaj farsz na pierogi np. ruskie. Pierogi składaj na pół i sklejaj boki. Pierogi układaj obok siebie na stolnicy. Aby oczekujące na gotowanie pierogi nie schły, przykryj je lekko wilgotną bawełnianą ściereczką.  