FIM-92 Stinger to przenośny zestaw rakietowy ziemia-powietrze. Ręcznie odpalane i naprowadzane na podczerwień pociski mogą z łatwością strącać samoloty w odległości do 4800 m i lecące na wysokości pomiędzy 180 a 3800 m. Ponadto broń może być także montowana na pojazdach opancerzonych.

Choć produkowany od 1981 zestaw wielokrotnie udowodnił swoją skuteczność przeciwko załogowym maszynom, tak wprowadzenie do uzbrojenia słabo obserwowalnych, bezzałogowych systemów powietrznych, zakłócił ten stan rzeczy. Przestarzałe konstrukcyjnie pociski Stinger nie radzą sobie bowiem z niewielkimi rozmiarami zdalnie sterowanych systemów bojowych oraz ich niską sygnaturą cieplną.

Właśnie dlatego Departament Obrony Stanów Zjednoczonych zlecił firmie Lockheed Martin stworzenie oraz dostarczenie, nowych głowic wyposażonych w innowacyjne zapalniki M934E. Działają one za zasadzie współpracy złożonych zespołów elektromechanicznych ze zintegrowanym czujnikiem zbliżeniowym zdolnym wyłapywać fale radiowe.

Wyposażona w nowy system zapalników rakieta Stinger jest w stanie skutecznie wyśledzić wrogi obiekt i zdetonować się zbliżeniowo po dotarciu w jego okolice. To spora różnica pomiędzy dotychczas stosowanym rozwiązaniem typu "hit to kill", który wymagał bezpośrednie kontaktu rakiety z celem. 
